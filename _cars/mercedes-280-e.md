---
title: Mercedes Benz 280E
model_details: Type W 124
km: '43.000'
price: '169.900'
registration: '5. maj 1993'
model_year: '1984'
thumbnail_image_path: /uploads/mercedes-280-e/thumbnail.jpg
gallery:
  - image_path: /uploads/mercedes-280-e/IMG_3688.jpeg
  - image_path: /uploads/mercedes-280-e/IMG_3689.jpeg
  - image_path: /uploads/mercedes-280-e/IMG_3690.jpeg
  - image_path: /uploads/mercedes-280-e/IMG_3691.jpeg
  - image_path: /uploads/mercedes-280-e/IMG_3692.jpeg
  - image_path: /uploads/mercedes-280-e/IMG_3694.jpeg
  - image_path: /uploads/mercedes-280-e/IMG_3695.jpeg
  - image_path: /uploads/mercedes-280-e/IMG_3696.jpeg
  - image_path: /uploads/mercedes-280-e/IMG_3697.jpeg
  - image_path: /uploads/mercedes-280-e/IMG_3698.jpeg
  - image_path: /uploads/mercedes-280-e/IMG_3700.jpeg
  - image_path: /uploads/mercedes-280-e/IMG_3701.jpeg
  - image_path: /uploads/mercedes-280-e/IMG_3702.jpeg
  - image_path: /uploads/mercedes-280-e/IMG_3703.jpeg
  - image_path: /uploads/mercedes-280-e/IMG_3704.jpeg
  - image_path: /uploads/mercedes-280-e/IMG_3705.jpeg
  - image_path: /uploads/mercedes-280-e/IMG_3706.jpeg
  - image_path: /uploads/mercedes-280-e/IMG_3707.jpeg
  - image_path: /uploads/mercedes-280-e/IMG_3708.jpeg
  - image_path: /uploads/mercedes-280-e/IMG_3710.jpeg
  - image_path: /uploads/mercedes-280-e/IMG_3711.jpeg
  - image_path: /uploads/mercedes-280-e/IMG_3712.jpeg
  - image_path: /uploads/mercedes-280-e/IMG_3713.jpeg
  - image_path: /uploads/mercedes-280-e/IMG_3714.jpeg
---

## Beskrivelse

En Mercedes Benz W 124 er på mange måder en fantastisk bil. Den har den tidløse elegance som kun Mercedes kan præstere. Samtidig er den virkelig holdbar og et håndværksmæssigt mesterværk. Derfor har modellen siden introduktionen i 1985 fået en lang række W124-fans, som sætter pris på modellens mange kvaliteter. Siden ca. 1988 har jeg personlig importeret og handlet over 1000 stk. af denne legendariske model.  Det er derfor med en vis stolthed, at jeg her kan præsentere et pragteksemplar af racen. 

Denne 280E fra 1993 er en af de sidste ”rigtige” biler i W124-serien, som har den oprindelige gode holdbarhed rustmæssigt.  Som bekendt blev modellen opgraderet til E-klassen med de deraf følgende problemer med rust på grund af vandbaseret grundmaling.  

Bilen er importeret fra Japan. Det er i Japan muligt at finde super velholdte biler, som ikke har kørt særlig meget. Ofte har ejerne primært haft bilerne som prestige samtidig har de gjort meget ud af korrekt vedligeholdelse. Derfor fremtræder bilen helt uden rust og ligner på alle punkter en ny bil. 

Farven er Perlmuth-silbermetallic (farvekode 122) og interiøret er sort stof der fremstår som nyt. 

Udstyrslisten er lang, men vi kan fremhæve følgende: 

* Automatgear.
* Aircondition anlæg.
* Air-bag.
* El-sæder i begge sider.
* El-ruder.  
* Fartpilot.
* Tonede ruder med varmedæmpende glas.
* Original Becker radio.
* Klapbart armlæn mellem forsæder. 
* Automatiske nakkestøtter bag. 
* Originale aluminiumsfælge. 
* El-sidespejle  
* ABS-bremsesystem. El-antenne. 

Og en lang række andre ting. 
For entusiaster som går op i udstyrskoder kan jeg nævne, at denne bil har følgende 18 udstyrskoder: 
221-222-240-341-420-430-440-498-524-543-570-586-593-615-652-664-803-916.
