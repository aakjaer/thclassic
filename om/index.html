---
layout: default
active_menu: about
---

<div class="intro editable">
	<h1>Om TH Classic</h1>
</div>

<div class="row">
	<div class="col-sm-6">
		<div class="editable">
			<p>Vi har specialiseret os i handel med fine import-biler med lavt km-tal, som er uden rust og slidtage. Vi beskæftiger os hovedsagelig med import af Mercedes Benz, men har også enkelte andre mærker på lager. Det vigtigste for os er, at bilerne er originale og velholdte. Vi importerer udelukkende biler, som vi selv kan lide og som vi kan stå inde for i enhver henseende.</p>

			<p>Det er en klar strategi fra vores side at selskabet ikke skal vokse sig stort og upersonligt. For os er den personlige kontakt og opfølgning af hver enkelt handel vigtig. Hos os finder De ingen smarte sælgere eller arrogante værkførere, der forsøger at bortforklare eventuelle problemer. Hver gang De kontakter os, vil De blive betjent af chefen selv, som er direktør Torben Stiig Hansen. Jeg kan selvstændigt tage stilling til enhver henvendelse, så kommandovejen hos os er kort og effektiv.</p>

			<h2>Historie</h2>
			<p>Jeg har i over 20 år beskæftiget mig med handel med biler. Min oprindelige uddannelse er inden for den finansielle branche hvor jeg, efter at have færdiggjort en bankuddannelse, blev ansat i et fondsbørsvekselererfirma. Her bestod arbejdet i at handle obligationer og aktier på Københavns Fondsbørs. Undervejs i denne karriere uddannede jeg mig til merkonom i finansiering samt til statsautoriseret ejendomsmægler og valuar. Jeg var i firmaet i over 16 år, og sluttede med at være underdirektør med ansvar for investeringsrådgivning.</p>

			<p>Efter at have beskæftiget mig med den finansielle branche i over 20 år, fik jeg lyst til at søge nye udfordringer. Derfor stiftede jeg selskabet Investment Cars, som i starten næsten udelukkende beskæftigede sig med handel og restaurering af klassiske biler. Især Jaguar og Ferrari. Efter en årrække blev selskabets hovedbeskæftigelse dog import og salg af Mercedes Benz biler. Dette firma solgte jeg i begyndelsen af 2007 til min dygtige sælger og medarbejder Lindim Useinovski, som fortsat driver selskabet med succes fra adressen i Herfølge.</p>

			<p> Ideen bag salget af Investment Cars og stiftelsen af TH CLASSIC ApS var, at jeg ville have lidt mere tid til min familie og fritidsinteresser. Imidlertid viste det sig snart, at mine gamle kunder fortsat gerne ville have hjælp i forbindelse med køb af ny bil. Tillige fik jeg fortsat mange og interessante tilbud fra mine gode leverandører i udlandet som, efter mange års samarbejde, ved nøjagtigt hvilke biler og hvilken kvalitet jeg forlanger. Derfor har TH Classic ApS i dag udviklet sig til en af Danmarks største specialfirmaer inden for køb og salg af især de lidt ældre Mercedes modeller af høj kvalitet.</p>
		</div>
	</div>

	<div class="col-sm-6">
		<div class="text-center editable">
			<img class="rounded mb-5" src="{{ site.baseurl }}/assets/img/torben.jpg" width="250" height="241" alt="" />
		</div>

		<div class="editable">
			<p>Vore omkostninger er lave, og derfor kan vi ofte tilbyde vore kunder en højere kvalitet end andre forhandlere. Vi lægger en ære i at vore biler er rustfrie og at de er klargjort såvel mekanisk som kosmetisk inden de udbydes til salg. Vi har typisk omkring 40 biler på lager ad gangen, så selv om De ikke ser en bestemt model på vores salgsliste, er De velkommen til at kontakte os. Det kan ofte tænkes, at vi har netop denne bil under klargøring, eller at den er på vej fra udlandet. Vi står også gerne til rådighed hvis De ønsker hjælp til at finde og importere en bestemt model.</p>
	
			<p>Vi lægger ligeledes stor vægt på at beskrive vore biler så grundigt som muligt her på vores hjemmeside. På denne måde bestræber vi os på, at give Dem det bedste beslutningsgrundlag inden de aflægger os et besøg for at se og prøve en eller flere af vore biler.</p>
	
			<p>Vi beder Dem have forståelse for, at det altid vil være fornuftigt at aftale tid inden De aflægger os et besøg. Meget af året står vore biler indendørs i en lukket hal, og De vil derfor ikke nødvendigvis kunne se vore biler, hvis de kommer uanmeldt. De vil, som tidligere nævnt, altid blive betjent af direktør Torben Stiig Hansen. Jeg træffes let på tlf. 40138312. Selskabet har til huse på min privatadresse, og jeg vil derfor i meget vidt omfang kunne imødekomme Deres ønsker om tidspunkter for besigtigelse og prøvetur. Vi er ikke begrænset af bestemte åbningstider.</p>
	
			<p>Vi ser frem til at kunne betjene Dem, og vi vil gøre vort bedste for at kunne præsentere den helt rigtige bil til Deres behov og økonomi.
			</p>
		</div>
	</div>
</div>
